160 vma nourrscu

sermo. ’ Sed quia messis quidem multa, operarios autem
paucos inesse cernebat, Sanctus hic Dei famulus coope-
rator factus etiam est per tres instanter annos Willi-
brordi Archiepiscopi: multumque in Christo laborans
non parvum Domino populum destructis delubrorum
fanis, et extructis Ecclesiarum oratoriis praefato Ponti-
fice opitulante, acquisivit.

Cum vero summus hic senuisset Pontifex, et aetatis
plurimis gravaretur annis: decrevit etiam suggerente
discipulorum coetu, ut solatium tanti ministerii suae
decrepitae senectuti provideret, et fidelem de parva con-
gregatione virum eligeret, qui tanto praeesse potuisset
populo. Accitoque hoc famulo, salutari eum instruc·
tione admonuit, ut Episcopalis regiminis susciperet gra·
dnm: et, ad regendum Dei populum, sibi subveniret.
Qui etiam humiliter repente respuens, minime se dig·
num esse Episcopatus gradu referebat, et ne sibi tantae
dignitatis fastigium, adolescentiae adhuc in annis oon-
stituto imponeret, deprecatus est: et quoniam quinqua·
gesimi anni, juxta canonicae rectitudinis normam, nec·
dum plene reciperet aetatem, testatus est: ut omni se

penitus excusationis tergiversatione, ab hujus gradus
celsitudine declinaret. Praedictus itaque tam sancti

praeconii Pontifex, placidis illum verbis increpavit, et
diligenti eum cura ad hujus propositi gradum instigavit,
populique subjecti maximam magnopere paupertatem
praedicebat. Sed cum neque sic correptus ad suscipien-
dum hujus celsitudinis gradum consentiret, jamque per
longas tricationum moras spiritualis iuter eos exorta
contentio: et consona pulchrae discretionis facta est
dissensio. Hic vero grandi praeventus humilitate, tanti
gradum contradixit honoris: ille autem piissimi appe·
titu lucri irretitus, salutem concupivit animarum. Cum·

que sic diversa jam sermocinationum verba invicem
protulissent: Sanctus hic Dei servus, velutin spirituali
quodam stadio positus, placide prorsus excusationis ex·
erens sermonem ait: “O summae sanctitatis Pontifex,

 

